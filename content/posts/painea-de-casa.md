---
title: "Incepție"
date: 2019-03-09T15:53:10+02:00
featured: true
---

Astăzi s-a născut acest blog. M-am gândit că un bun prim articol ar fi povestea lui și motivațiile din spatele acestuia.

Eu nu m-am gândit niciodată că voi ajunge pasionat de gătit pâine acasă. Nici măcar că orice posibilă pâine aș face ar fi cel puțin comparabilă cu aceea ce o pot cumpăra de la brutărie. Această concepție s-a schimbat în momentul în care [Ina][Ina] a gătit acasă o pâine. Sincer, nu aveam așteptări mari, dar când am gustat-o s-a schimbat totul și s-a plantat această idee in mintea mea: că merită explorată această rețetă. Era mult mai bună decât majoritatea pâiniilor ce le-am cumpărat vreodată. Și culmea a fost că a fost prima pâine pe care ea a făcut-o vreodată.

Același lucru mi s-a întâmplat și cu pizza. Pizza făcută acasă, tot de [Ina][Ina], depășea cu mult majoritatea pizzeriilor la care am mâncat vreodată. Parcă nu mai avea sens pizza altundeva decât acasă. Astfel am inceput cu pizza. Am primit mult feedback pozitiv, a mers foarte bine, am explorat multe rețete, cărți, și am hrănit mulți musafiri fericiți.

<img width="100%" src="/images/pizza_roccbox.jpg" />

Mai târziu am încercat și cu pâinea. A iesit extraordinară de aproape fiecare dată, iar tot procesul o adevărată plăcere (cu inevitabilele mici frustrări) care nu ia prea mult timp și dă rezultate incredibile. Am studiat mult tipurile de făină, proveniența lor, diferite metode, rețete si cum afecteaza ele produsul final. Am făcut multe descoperiri. Am cumpărat o moară și am vorbit cu producători.

> Principala majoră diferență între o pâine facută acasă și una facută la brutărie este intenția. Acasă intenția este de a face o pâine bună pentru a fi împărtășită cu familia. În brutărie și industrie, în 99% din cazuri intenția este consistența și viteza de finalizare a produsului.

M-am gândit să fac acest blog cu intenția de a împărtăși ceea ce am învățat, găsit și descoperit: rețete, surse de hrană bună, ce înseamnă o pâine bună și care e adevărul ei. Sper să vă inspire și pe voi.

<img width="100%" src="/images/lalele-t80.jpg" />

[Ina]: https://www.instagram.com/ina_all_in/
[FWSY]: https://www.amazon.com/Flour-Water-Salt-Yeast-Fundamentals/dp/160774273X
[PizzaBook]: http://kensartisan.com/elements-of-pizza

[^1]: Din pacate cartile astea nu am reusit sa le gasesc decat la suprapret in Romania, nu as zice ca merita pentru ca adaosul este nesimtit. Nu dati mai mult de 25-30€!
